<?xml version="1.0" standalone="yes"?>
<root>
<novosti>
    <novost>
		<naslov>Poziv za Skupštinu Društva fizičara u BiH</naslov>
		<tekst>Poštovane kolege i kolegice,

Na osnovu odluke Upravnog odbora sa sjednice održane 03. 12. 2016. godine, obavještavamo Vas da će se Skupština Društva fizičara u BiH održati u subotu, 14. 01. 2017. godine na Prirodno-matematičkom fakultetu u Sarajevu s početkom u 11:00 h u amfiteatru Branko Galeb.

Prijedlog Dnevnog reda.

Ovim putem Vas pozivamo da postanete član Društva fizičara u BiH i da svojim idejama, savjetima, projektima, članstvom i znanjem pomognete radu i unapređenju Društva fizičara u Bosni i Hercegovini. Ukoliko postanete član Društva fizičara, imat ćete pristup informacijama o svim aktivnostima ovog društva, kao što su organizacija škola fizike, kampova fizike, seminara za nastavnike i profesore, zatim pristup kalendaru raznih nivoa takmičenja, listi literature preporučene za pripreme učenika za takmičenja iz fizike, kao i sve ostale privilegije koje članstvo uključuje. S obzirom da u Bosni i Hercegovini trenutno radi 500 fizičara, ali je tek mali broj njih uključen u  aktivnosti koje sprovodi Društvo, smatrali smo da je neophodno da svim nastavnicima / profesorima fizike uputimo ovaj poziv. Želja nam je da što veći broj fizičara bude uključen u rad Društva, kako bi povećanjem  ljudskih i materijalnih resursa  proširivali i poboljšavali  aktivnosti Društva.  

Da biste postali član našeg Društva potrebno je da na email adresu dfubih@gmail.com pošaljete ispunjen registracioni obrazac. Više detalja o Društvu (dosadašnjim aktivnostima i uspjesima, budućim ciljevi i planovima) možete naći  na našoj web stranici i FB stranici https://www.facebook.com/dfubih/?fref=ts.

Pozivamo Vas da prisustvujete Skupštini Društva i svojim glasom i članstvom doprinesete boljem položaju fizičara i fizike u BiH.

Za sve dodatne informacije  možete nam se obratiti na mail dfubih@gmail.com
Srdačan pozdrav

Upravni odbor

Predsjednik Skupštine Benjamin Fetić</tekst>
	</novost>
	<novost>
		<naslov>Dvije srebrene medalje i pohvala za bh. tim na IPhO 2016</naslov>
		<tekst>Predstavnici Bosne i Hercegovine na 47. Međunarodnoj olimpijadi iz fizike koja se ove godine održava u Švicarskoj osvojili su dvije srebrene medalje i jednu pohvalu. Učenici Bahrudin Trbalić i Nermedin Džeković osvojili su srebrenu medalju dok je Dženan Devedžić osvojio pohvalu. Nakon prošlogodišnjeg uspjeha u Indiji (srebrena i bronzana medalja, te dvije pohvale), ovo je najbolji uspjeh mladih fizičara iz BiH na Međunarodnoj olimpijadi iz fizike od 1997. godine.

Na Olimpijadi je učestvovalo 450 učenika iz 90 država svijeta. Voditelji bh. tima bili su prof.dr. Rajfa Musemić, te studenti Odsjeka za fiziku PMF-a u Sarajevu, Selver Pepić i Nudžeim Selimović.

Odlazak bh. mladih fizičara na IPho 2016 finansijski su podržali Ured premijera Tuzlanskog kantona, Ministarstvo za obrazovanje, nauku i mlade Kantona Sarajevo, i Rektorat Univerziteta u Sarajevu preko studentskog projekta finansiranog iz fonda "Akademik Edhem Čamo".</tekst>
	</novost>
</novosti>
</root>